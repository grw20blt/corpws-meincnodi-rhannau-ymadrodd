# Corpws Meincnodi Tagwyr Rhan Ymadrodd

Mae hwn yn gorpws o bron i 25,000 mil o eiriau o destun ar ffurf 1,500 o frawddegau a godwyd o amryw o ffynonhellau gwahanol gyda'r bwriad o greu prawf da a chytbwys o allu unrhyw dagiwr rhan ymadrodd Cymraeg.

## Cynnwys
Fe gynlluniwyd y Corpws Meincnodi i gynnwys cynrychioliad eang o fathau gwahanol o Gymraeg cyfoes mewn orgraff fodern. Cynhwysir ynddo amrywiad o destunau er mwyn gwobrwyo'r gallu i gyffredinoli i orgraff lai safonol, ond Cymraeg fel y caiff ei gynhyrchu ar ffurf testun heddiw oedd yr hyn a ganolbwyntiwyd arno yn bennaf wrth lunio'r corpws. O ran cynnwys y brawddegau, ymdrechwyd i sicrhau bod ynddynt amrywiaeth o ran cywair, arddull, tafodiaith a phwnc, ac fe gyfeiriwyd at y fframweithiau a ddefnyddwyd gan CEG a CorCenCC wrth wneud hynny. Yn ogystal â sicrhau amrywiaeth o ran mathau'r testunau ffynhonnell, ceisiwyd hefyd sicrhau bod amrywiaeth o ran amser a pherson o fewn cystrawennau'r brawddegau.

## Tagio a Gwerthuso
Ein bwriad dros y misoedd nesaf, ar gais Llywodraeth Cymru, yw tagio'r brawddegau hyn mewn modd a fydd yn caniatáu gwerthuso a chymharu gwahanol dagwyr rhan ymadrodd Cymraeg. Y nifer o eiriau o gorpws y mae'n bosib eu tagio yn gywir yn ystod y cyfnod nesaf fydd y gwir derfyn ar faint y Corpws Meincnodi llawn. Gan fod y gwahanol dagwyr yn defnyddio gwahanol setiau o dagiau rhan ymadrodd, byddwn yn datblygu set gyffredinol o dagiau cyfryngol i hwyluso'r gymhariaeth honno, yn ogystal â fframwaith i alluogi'r cymharu a'r gwerthuso. 

## Trwydded
Yn wahanol i'n data hyfforddi, a drwyddedir o dan drwydded CC0, trwyddedir y corpws hwn o dan drwydded fwy caethiwus, sef CC-BY-SA. Y rheswm am hynny yw bod defnyddio [CC-BY-SA](https://creativecommons.org/licenses/by-sa/2.0/) yn ein galluogi i godi enghreifftiau o ffynhonellau pwysig megis Wicipedia, deunyddiau gan Goleg Cymraeg Cenedlaethol Cymru a chorpora CorCenCC a Chorpws Siarad. Gellir dosbarthu'r corpws meincnodi hwn yn rhydd cyhyd â bod y gofynion o ran cydnabyddiaeth a 'rhannu cyffelyb' (hynny yw, 'sharealike') y drwydded CC-BY-SA yn cael eu parchu. 

## Cydnabod ein gwaith
Os defnyddiwch chi'r adnodd hwn, gofynwn yn garedig i chi gydnabod a chyfeirio at ein gwaith. Mae cydnabyddiaeth o'r fath yn gymorth i ni sicrhau cyllid yn y dyfodol i greu rhagor o adnoddau defnyddiol i'w rhannu.

## Cydnabyddiaeth
Defnyddwyd testunau o'r adnoddau canlynol yn y Corpws Meincnodi:

Ellis, N. C., O'Dochartaigh, C., Hicks, W., Morgan, M., & Laporte, N. (2001). Cronfa Electroneg o Gymraeg (CEG): Cronfa ddata eirfaol, miliwn o eiriau, sy'n cyfrif amlder defnydd geiriau yn y Gymraeg: . \[On-line\]

Knight D, Morris S, Fitzpatrick T, et al. (2020). CorCenCC: Corpws Cenedlaethol Cymraeg Cyfoes – the National Corpus of Contemporary Welsh (Version 1.0.0). Cardiff University. ht tp://doi.org/10.17035/d.2020.0119878310
